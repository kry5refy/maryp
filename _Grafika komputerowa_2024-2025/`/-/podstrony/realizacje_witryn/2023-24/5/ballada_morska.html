<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ballada Morska - Krzysztof K. Baczyński</title>
    <link href="main.css" rel="stylesheet" type="text/css">
    <script src="script.js"></script>
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto+Condensed:ital,wght@0,100..900;1,100..900&display=swap" rel="stylesheet">
</head>
<body id="ballada_morska">
        <header><h1>Krzysztof K. Baczyński - Ballada Morska</h1></header>

        <nav>
            <a href="index.html">Strona Główna</a> 
            <a href="legenda.html">Legenda</a> 
            <a href="morze_wracajace.html">Morze wracające</a> 
            <a href="sonet_morze.html">Sonet - morze</a>
        </nav>

        <main id="poezja"><br>
            <button onclick="narrator()">Czytaj tekst</button>
<p id="tekst">
    Po morzu, gdzie ryby jak jaskry<br>
    pryskały w górę i w głąb,<br>
    na korabiu z koralów jasnych<br>
    panieneczki błękitne się śmiały,<br>
    na skrętach srebrnych trąb<br>
    loki lotne jak obłoki kołysały<br>
    na przejrzystych muszelkach rąk.<br><br>
    
    Wyspy cieple kwitły jak żółw,<br>
    mewy szybkie, ostre jak igły<br>
    szyły ciszę, to ją cięły na pół<br>
    i u wody przypięte, stygły.<br><br>
    
    Zaśpiewaliśmy pierwszą pieśń,<br>
    zaśpiewajmy rapsod jak chmura:<br>
    zapadali się ogromni, aż po śmierć<br>
    do ciężkiego dna na czarnych sznurach.<br><br>
    
    Wyciągały ich dłonie krzepkie<br>
    całych w kuli srebrnej jak lód,<br>
    w dłoniach mieli perły od krwi lepkie,<br>
    oczy mieli smutniejsze niż chłód.<br><br>
    
    I prosili głosem smukłym: tam<br>
    chcemy na dół wrócić, gdzie śpiewnie<br>
    rosną ciała wygiętych gam<br>
    i szumiące jak ulewa modrzewie.<br><br>
    
    A na dnie płakali jak dzwonek,<br>
    powracali jak pęcherz wodny<br>
    i milczeniem tylko wiało od nich,<br>
    usta ziemi całowali zielone.<br><br>
    
    I na ląd wesoły nie zeszli,<br>
    i na dno nie spłynęli jak kamień,<br>
    tylko byli jak wzniesione ramię<br>
    kołyszące się to wzwyż, to w głąb.<br>
    Panieneczki błękitne się śmiały<br>
    na łodygach wodnych trąb.<br><br>
    
    I puściły panieneczki jasną sieć,<br>
    jak paluszki ich tak wiotką i jak rtęć,<br>
    wyłowiły, zapłakały, ciemne oczy całowały<br>
    i głęboką w nich aż do dna śmierć.
</p>
        </main>
        <footer>&copy; 2024 Norbert Kozikowski</footer>
</body>
</html>