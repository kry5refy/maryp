 <!DOCTYPE html>
    <html>

    <head>

        <meta charset="utf-8">

        <meta http-equiv="X-UA-Compatible" content="IE=edge">

        <title>Wiersz</title>

        <meta name="viewport" content="width=device-width, initial-scale=1">

        <link rel="stylesheet" type="text/css" media="screen" href="../style.css">

        <link href='http://fonts.googleapis.com/css?family=Bellefair&subset=latin,latin-ext' rel='stylesheet' type='text/css'>

    </head>

    <body>

        <h3><b>Tam gdzie Kaszubów bohaterskie plemię<br></b></h3>
        <div class="tekst">

<p>
Trwało przez wieki w nieugiętej walce<br>
Z srogim zaborcą swej rodzinnej ziemi,<br>
Dziś polskie statki uprawiają harce…<br>
</p>
<p>
Tu „Pomorzanin” mierzy wodną głębię,<br>
„Haller” z „Piłsudskim” strzegą granic morza.<br>
Hen – „Krakus” z „Wandą”, jak stare gołębie<br>
Szybują w dali, gdzie krwawi się zorza.<br>
</p>
<p>
Tam łodzi rybackiej żagiel pochylony…<br>
Z fali na falę skacze rozpędzona;<br>
W niej Kaszub młody, lecz już doświadczony…<br>
Dlań fala morska – to gleba rodzona.<br>
</p>
<p>
A wśród nich dumnie stoi „Lwów” wspaniały,<br>
Żagle rozwija – do lotu się zbiera,<br>
Bo na nim orląt młodych zastęp cały,<br>
Dla których morze – cel życia zawiera.<br>
</p>
<p>
Patrzę ze wzgórza, a oczom nie wierzę…<br>
Czy rzeczywistość?… Czy tylko sen miły?…<br>
Czyżby się błogie marzenia spełniły?…<br>
– Tak!… nazwy polskie!… Orzeł na banderze!!…<br>
</p>
<p>
Orzeł nasz Biały w królewskiej koronie…<br>
Skrzydła rozpostarł... zdaje się poleci<br>
W podróż daleką, ponad morskie tonie<br>
Wskrzeszenie Polski ogłosić po świecie. <br>
</p>
       
<br>


    Aleksander Cwalina 

</div>
    </body>

    </html>