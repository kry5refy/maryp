 <!DOCTYPE html>
    <html>

    <head>

        <meta charset="utf-8">

        <meta http-equiv="X-UA-Compatible" content="IE=edge">

        <title>Wiersz</title>

        <meta name="viewport" content="width=device-width, initial-scale=1">

        <link rel="stylesheet" type="text/css" media="screen" href="../style.css">

        <link href='http://fonts.googleapis.com/css?family=Bellefair&subset=latin,latin-ext' rel='stylesheet' type='text/css'>

    </head>

    <body>

        <h3><b>Morze wracające<br></b></h3>
        
		
		<div class="tekst">

<p>
Pamiętasz? Było kiedyś morze<br>
szkliste w falistych linii łukach,<br>
morze, którego cieni można<br>
w obrazach szklanych dni poszukać...<br>
</p>
<p>
Morze czasami wzbierające<br>
roznosem huku na poszumach,<br>
szelestem w dali zamykanym<br>
na stoodległych górskich szumach.<br>
</p>
<p>
Morze płączące świstem deszczu<br>
i perłopiawiem pianorodne,<br>
dalekie, ciche, smutne głębią<br>
jak moje oczy twoich głodne.<br>
</p>
<p>
Morze przebite nocą w gwiazdy<br>
powraca czasem cicho, jaśnie,<br>
morze potęgi i miłości,<br>
które w twych oczach cicho gaśnie.<br>
</p>
<br>
Krzysztof Kamil Baczyński
   

		
		
		
</div>
    </body>

    </html>