 <!DOCTYPE html>
    <html>

    <head>

        <meta charset="utf-8">

        <meta http-equiv="X-UA-Compatible" content="IE=edge">

        <title>Wiersz</title>

        <meta name="viewport" content="width=device-width, initial-scale=1">

        <link rel="stylesheet" type="text/css" media="screen" href="../style.css">

        <link href='http://fonts.googleapis.com/css?family=Bellefair&subset=latin,latin-ext' rel='stylesheet' type='text/css'>

    </head>

    <body>

        <h3><b>Bałtyk<br></b></h3>
        <div class="tekst">
<br>
<p>
O morze! sine morze! kto nad cię piękniejszy?<br>
 Z wszystkich Stwórcy objawień, kto większy od ciebie?<br>
Nic twych wdzięków nie zgasi, wielkości nie zmniejszy,<br>
Piękneś w obliczu ziemi, i piękne przy niebie,<br>
I wielkie i ogromne, jakby Bóg cię stworzył,<br>
Aby wieczność wysławił, ludzi upokorzył.<br>
</p>
<p>
Czy słońce się przegląda w twej zielonej fali,<br>
I, topiąc swe promienie w przezroczyste głębie,<br>
Stem barw ciebie ubiera, płomieniem zapali,<br>
Lub maluje, jak opal, jak szyje gołębie,<br>
Czy noc czarna zapadnie, Menes wejdzie blady,<br>
I strugą światła srebrną wysypie swe ślady –<br>
</p>
<p>
Ty zawsze wielkie, piękne, ty zawsze cudowne!<br>
Oko ludzkie, co na twych przestrzeniach spoczywa,<br>
Drogie myśli z twych głębin, obrazy czarowne,<br>
Droższe pereł, korali, nurzając, dobywa;<br>
A ucho, twego głosu słuchając zdumiałe,<br>
Zda się słyszy, jak w niebie nucą Bożą chwałę.<br>
</p>
<p>
Ciche, tyś wielkie, straszne w swoim majestacie,<br>
W lazurem, zielonością wyszywanej szacie,<br>
Zburzone, ty falami bijąc brzeg zszarpany,<br>
Rycząc, z wnętrzności białe wyrzucając piany,<br>
Trwogą napełniasz serce, dusze niepokojem,<br>
Jakbyś ziemię pochłonąć chciało w łonie swojem.<br>
</p>
<p>
Morze! czemuż ten, co cię pokochał namiętnie,<br>
Jak pierwszą miłość w duszy, pamięć twoją chowa,<br>
I wspomina o tobie z uniesieniem, smętnie?<br>
We snach ku twoim brzegom zwraca mu się głowa<br>
I serce na szmer fali podnosi się twojej,<br>
A w oczach wciąż twa wielkość i piękność mu stoi?<br>
</p>

<br>

        Józef Ignacy Kraszewski



        </div>


    </body>

    </html>