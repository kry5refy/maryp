<html>
<head>
<link rel="stylesheet" href="style.css">
<script src="code.js"></script>
<META HTTP-EQUIV="content-type" CONTENT="text/html; CHARSET=utf-8">
<title>Wiersze</title>
</head>
<body onmousemove="showCoords(event)">
    <header >
        <p id="nag">Morze i żagle w poezji polskiej</p>
    </header>
<aside id="pasek">
    
    <h2>Wykorzystane źródła:</h2>
    <ul type="disc">
    <li><font style="font-style: italic;">"Morze i żagle w poezji polskiej antologia"</font>, wybór i opracowanie Jacek Czajewski
Wyd. Oficyna Wydawnicza Miniatura w Gdyni, Gdynia 2010,

<a href="http://bcpw.bg.pw.edu.pl/Content/3078/Poezja_morska_7_lutego_2011_do%20korekty%5B1%5D.pdf" target="_blank">Źródło</a><br></li>
    <li>Zdjęcia z Google Grafika</li>
    <li>Fotografie Marzena Parowińska</li>
    </ul>
    
    
    
    
    <strong onclick="wroc()">Wróć</strong>
</aside>
<aside id="znikac2">
    <p id="tekst">Piękno i potęga morza zawsze budziły natchnienie poetów. Również
polskich, choć historia na wiele wieków odsunęła nas od morza. Do czasów II Rzeczypospolitej trudno mówić o Polsce, że była państwem morskim, chociaż już Bolesław Krzywousty zdawał sobie sprawę ze znaczenia dostępu do morza dla potęgi kraju. I właśnie dlatego zaczynamy naszą
antologię polskiej poezji morskiej i żeglarskiej tekstem pieśni śpiewanej,
wprawdzie po łacinie, przez jego wojów.</p>
<strong onclick="zmiana()">Źródła</strong>
</aside>
<main id="znikac">
    <div id="slideShow"></div>
</main>



<div id="main">
<div id="d1"><div id="d9">
<i>Gall Anonim</i>
<h1>Pieśń rycerzy Bolesława Krzywoustego</h1>
<p>Naszym przodkom wystarczały ryby słone i cuchnące,</p>
<p>My po świeże przychodzimy, w oceanie pluskające!</p>
<p>Ojcom naszym wystarczało, jeśli grodów dobywali,</p>
<p>A nas burza nie odstrasza ni szum groźny morskiej fali.</p>
<p>Nasi ojce na jelenie urządzali polowanie,</p>
<p>A my skarby i potwory łowim, skryte w oceanie!</p>
<p id="end">Przełożył R. Gródecki, 1923 r.</p>
</div>
</div>



<div id="d2"><div id="d9">
<i>Jan Kochanowski</i>
<h1>Elegii ksiąg czworo</h1>
<h3>Księga czwarta<br>
III</h3>
<h4>(Fragment)</h4>
<p>………………………………………….</p>
<p>Ani perły na brzegu wschodnim znalezione,</p>
<p>Ani konchy przez Morze Czerwone zrodzone</p>
<p>Nie wywołują tyle zdumienia, podziwu,</p>
<p>Jak zjawisko przypływu morza i odpływu,</p>
<p>I ocean, co nigdy brzegów nie przekroczy,</p>
<p>Choć się niewyczerpana moc wody doń toczy.</p>
<p>Jeśli zaś spojrzeć w przestwór ruchomego nieba.</p>
<p>Czyż więcej oczom ludzkim do zachwytu trzeba?</p>
<p>Tam ujrzysz Niedźwiedzice po nocach świecące,</p>
<p>Tam tlejące Plejady i Hijady dżdżące,</p>
<p>Tam Oriona, którego żeglarz szuka z trwogą,</p>
<p>I gwiazd o różnych kształtach gromadę przemnogą.</p>
<p>A wszystko pośród wiru zawrotnego tanu</p>
<p>Nieba do zachodniego śpieszy Oceanu.</p>
<p>………………………………………….</p>
<p id="end">Przełożył z łac. Leopold Staff</p>

</div>
</div>


<div id="d3"><div id="d9">
<i>Julian Ursyn Niemcewicz</i>
<h1>Wiersze napisane na brzegu morskim przy Arygencie w Sycylii</h1>
<p>Na tym samotnym brzegu odległego morza,</p>
<p>Egle! ze łzami piszę imię twe kochane:</p>
<p>Lecz nim wejdzie różami uwieńczona zorza,</p>
<p>Zetrą je w swym zapędzie wody rozhukane.</p>
<p>Pisałem je na piasku, pisałem na drzewie,</p>
<p>Te mech zakrył, tamte wiatr zdmuchnął w swym powiewie.</p>
<p>Egle! te tylko znaki nigdy nic nie wzruszy,</p>
<p>Któreś ognistym grotem wyryła w mej duszy.</p>



</div>
</div>
<div id="d4"><div id="d9">
<i>Adam Mickiewicz</i>
<h1>Burza</h1>
<p>Zdarto żagle, ster prysnął, ryk wód, szum zawiei,</p>
<p>Głosy trwożnej gromady, pomp złowieszcze jęki,</p>
<p>Ostatnie liny majtkom wyrwały się z ręki,</p>
<p>Słońce krwawo zachodzi, z nim reszta nadziei.</p>
<p>Wicher z tryumfem zawył, a na mokre góry,</p>
<p>Wznoszące się piętrami z morskiego odmętu,</p>
<p>Wstąpił jenijusz śmierci i szedł do okrętu,</p>
<p>Jak żołnierz szturmujący w połamane mury.</p>
<p>Ci leżą na pół martwi, ów załamał dłonie,</p>
<p>Ten w objęcia przyjaciół żegnając się pada,</p>
<p>Ci modlą się przed śmiercią, aby śmierć odegnać.</p>
<p>Jeden podróżny siedział w milczeniu na stronie</p>
<p>I pomyślił: szczęśliwy, kto siły postrada,</p>
<p>Albo modlić się umie, lub ma się z kim żegnać.</p>





</div>
</div>
<div id="d5"><div id="d9">
<i>Juliusz Słowackicki</i>
<h1>Hymn</h1>
<p>Smutno mi, Boże! – Dla mnie na zachodzie</p>
<p>Rozlałeś tęczę blasków promienistą;</p>
<p>Przede mną gasisz w lazurowej wodzie</p>
<p>Gwiazdę ognistą…</p>
<p>Choć mi tak niebo ty złocisz i morze,</p>
<p>Smutno mi, Boże!</p>
<p>Jak puste kłosy, z podniesioną głową</p>
<p>Stoję rozkoszy próżen i dosytu…</p>
<p>Dla obcych ludzi mam twarz jednakową,</p>
<p>Ciszę błękitu.</p>
<p>Ale przed tobą głąb serca otworzę,</p>
<p>Smutno mi, Boże!</p>
<p>Jako na matki odejście się żali</p>
<p>Mała dziecina, tak ja płaczu bliski,</p>
<p>Patrząc na słońce, co mi rzuca z fali</p>
<p>Ostatnie błyski…</p>
<p>Choć wiem, że jutro błyśnie nowe zorze,</p>
<p>Smutno mi, Boże!
<p>Dzisiaj, na wielkim morzu obłąkany,</p>
<p>Sto mil od brzegu i sto mil przed brzegiem,</p>
<p>Widziałem lotne w powietrzu bociany</p>
<p>Długim szeregiem.</p>
<p>Żem je znał kiedyś na polskim ugorze,</p>
<p>Smutno mi, Boże!</p>
<p>Żem często dumał nad mogiłą ludzi,</p>
<p>Żem prawie nie znał rodzinnego domu,</p>
<p>Żem był jak pielgrzym, co się w drodze trudzi</p>
<p>Przy blaskach gromu,</p>
<p>Że nie wiem, gdzie się w mogiłę położę,</p>
<p>Smutno mi, Boże!</p>
<p>Ty będziesz widział moje białe kości</p>
<p>W straż nie oddane kolumnowym czołom;</p>
<p>Alem jest jako człowiek, co zazdrości</p>
<p>Mogił popiołom…</p>
<p>Więc że mieć będę niespokojne łoże,</p>
<p>Smutno mi, Boże!</p>
<p>Kazano w kraju niewinnej dziecinie</p>
<p>Modlić się za mnie co dzień… a ja przecie</p>
<p>Wiem, że mój okręt nie do kraju płynie,</p>
<p>Płynąc po świecie…</p>
<p>Więc, że modlitwa dziecka nic nie może,</p>
<p>Smutno mi, Boże!</p>
<p>Na tęczę blasków, którą tak ogromnie</p>
<p>Anieli twoi w niebie rozpostarli,</p>
<p>Nowi gdzieś ludzie w sto lat będą po mnie</p>
<p>Patrzący – marli.</p>
<p>Nim się przed moją nicością ukorzę,</p>
<p>Smutno mi, Boże!</p>
<p id="end">Pisałem o zachodzie słońca na morzu</p>
<p id="end">przed Aleksandrią 19 paździenika 1836 r</p>
</div>
</div>
<div id="d6"><div id="d9">
<i>Aleksander Podgórski</i>
<h1>U Nord-Kapu</h1>
<h4>(Fragment „Pieśni żeglarza”)</h4>
<p>„Do kotwicy! – bo czas nagli –</p>
<p>Raźniej, dziatwo, wiruj szpieniem;</p>
<p>Rób ochoczo, z natężeniem,</p>
<p>Stop! tak – przytknij! – śpiesz do żagli!”</p>
<p>– I piszczałki rozkaz głoszą:</p>
<p>Skrzypią bloki, trą się sznury;</p>
<p>A przy żerdziach wnet do góry</p>
<p>Szybko żagle się unoszą,</p>
<p>Już płaszczyzna ich rozpięta</p>
<p>Pochwyciła wiatru strugę,</p>
<p>Statek puszcza się w żeglugę: –</p>
<p>I zrzuciwszy ciężkie pęta,</p>
<p>Rad próbuje sił niepewnych;</p>
<p>To kołysząc się, nagina,</p>
<p>To opada, to się wspina</p>
<p>Po spiętrzeniach fali gniewnych;</p>
<p>Wtem – „do drogi!” — dano hasło –</p>
<p>Krążą czary raz ostatni;</p>
<p>Wiwat! – błysnął strzał armatni,</p>
<p>Gdzieś u brzegów echo wrzasło,</p>
<p>I zamarło… żagiel wzdęty</p>
<p>Pędzi naprzód – coraz chyżej.</p>
<p>Brzeg majaczy – coraz niżej,</p>
<p>Chwila – zapadł już w odmęty!</p>
</div>
</div>
<div id="d7"><div id="d9">
<i>Józef Garnysz</i>
<h1>Rozkaz dalszego wygnania</h1>
<p>Rozkazem cesarskiego tronu Wiedeń skinął,</p>
<p>wnet posłuszne Wenecji zaszumiało morze –</p>
<p>wiatry skrzydła podniosły w usłużnej pokorze,</p>
<p>port gotową do drogi chorągiew rozwinął.</p>
<p>Przykute do skał morskich łańcuchy zabrzękły,</p>
<p>już kotwice na wierzchu, co wprzód głąb mierzyły –</p>
<p>gmach olbrzymiej wielkości i olbrzymiej siły</p>
<p>ruszył z miejsca – poważny, dumny, nieulękły.</p>
<p>Gdzież tak śpieszy? pytanie śladem jego goni –</p>
<p>czy kto wtargnął bezkarnie w przezroczyste szlaki,</p>
<p>czy się trony chcą dzielić łupami nowemi?</p>
<p>i świeżą przydać perłę do złoconej skroni?…</p>
<p>O! ważniejszy cel niosą rozwinione szlaki:</p>
<p>wypędzić myśl i czucie z austriackiej ziemi.</p>
</div>
</div>
<div id="d8"><div id="d9">
<i>Michał Budzyński</i>
<h1>Wyjazd z portu</h1>
<p>Z mętnej głębiny powraca kotwica.</p>
<p>Statku! już twoje kajdany odjęte,</p>
<p>Rozpuszczaj żagle, niechaj wiatrem wzdęte</p>
<p>Unoszą szybko morskich fal dziedzica.</p>
<p>Majtek pożegnał progi swoje święte,</p>
<p>Widział rodziny zapłakane lica,</p>
<p>I jeszcze w ziemię utkwiona źrzenica</p>
<p>Postrzega chustki, ręce wyciągnięte.</p>
<p>Kto wygnańcowi odpowiedzieć w stanie?</p>
<p>Jego rodzina i ziemia daleko,</p>
<p>Tam on utonął duszą i powieką!</p>
<p>Lecz w obce piersi jego pożegnanie</p>
<p>Tak biło martwo, jak o trumny wieko</p>
<p>Nad zmarłą matką synów narzekanie.</p>
</div>
</div>
</div>
<footer><p id="center"><button onclick="menu()">menu</button> <button onclick="myfun()">wiersze</button>      @Jakub Urbanik & Damian Janiszewski</p></footer>
<div id="lol" onmouseout="showCoords(event)"><p id="demo"></p></div>
</body>
</html>